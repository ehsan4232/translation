\section{توزیع‌کننده بار}  
توزیع‌کننده بار، ترافیک ورودی را به‌صورت یکنواخت بین سرورهای وب تعریف‌شده در یک مجموعه متوازن توزیع می‌کند. شکل ۱-۴ نحوه عملکرد یک توزیع‌کننده بار را نشان می‌دهد. همان‌طور که در شکل ۱-۴ مشاهده می‌شود، کاربران مستقیماً به آی‌پی عمومی توزیع‌کننده بار متصل می‌شوند. با این پیکربندی، سرورهای وب دیگر مستقیماً توسط کلاینت‌ها قابل دسترس نیستند. برای امنیت بهتر، از آی‌پی‌های خصوصی برای ارتباط بین سرورها استفاده می‌شود. آی‌پی خصوصی، آدرسی است که فقط بین سرورهای موجود در یک شبکه یکسان قابل دسترسی است؛ اما از طریق اینترنت قابل دسترس نیست. توزیع‌کننده بار از طریق آی‌پی‌های خصوصی با سرورهای وب ارتباط برقرار می‌کند.  

در شکل ۱-۴، پس از افزودن یک توزیع‌کننده بار و یک سرور وب دوم، مشکل عدم وجود فِیل‌اُوِر\footnote{Failover: قابلیت انتقال خودکار بار کاری به یک سیستم پشتیبان در صورت خرابی سیستم اصلی.} را با موفقیت حل کرده و در دسترس‌پذیری لایه وب بهبود ایجاد کرده‌ایم. جزئیات به شرح زیر است:  

\begin{itemize}
    \item اگر سرور ۱ از دسترس خارج شود، تمام ترافیک به سرور ۲ هدایت می‌شود. این کار از خارج شدن وب‌سایت از دسترس جلوگیری می‌کند. همچنین می‌توان یک سرور وب سالم جدید به مخزن سرورها اضافه کرد تا بار به‌صورت متوازن توزیع شود.  
    \item اگر ترافیک وب‌سایت به‌سرعت افزایش یابد و دو سرور برای مدیریت آن کافی نباشند، توزیع‌کننده بار به‌راحتی این مشکل را مدیریت می‌کند. فقط کافی است سرورهای بیشتری به مخزن سرورهای وب اضافه کنید تا توزیع‌کننده بار به‌صورت خودکار درخواست‌ها را به آن‌ها ارسال کند.  
\end{itemize}  

حالا لایه وب به نظر خوب می‌رسد، اما لایه داده چطور؟ طراحی فعلی تنها شامل یک پایگاه داده است،